# กระติกน้ำงานวัด

คุณกำลังเดินเล่นในงานวัดอย่างสนุกสนานและได้ไปเจอกับร้านยิงปืนงานวัดแต่ของรางวัลเป็นกระติกน้ำ โดยคุณได้ทำการเล่นแล้วได้กระติกน้ำมา แต่คุณกลับสนใจฉลากที่แปะอยู่ข้างกระติกว่ามีปริมาตรเท่าไร ด้วยความที่คุณเป็นคนที่ไม่เชื่อใครง่าย ๆ จึงถามเจ้าของร้านว่าปริมาตรถูกต้องจริงหรือไม่ แล้วไม่รู้ว่าโชคเข้าข้างคุณหรือยังไง เจ้าของร้านจึงบอกว่าถ้าไม่เชื่อก็ลองคำนวณปริมาตรด้วยตัวเองดู แล้วเจ้าของร้านก็ยื่นใบสมการของกระติกน้ำให้คุณ ดังนั้นภารกิจของคุณคือการอินทิเกรตจำกัดเขตเพื่อหาปริมาตรของกระติกน้ำนี้

## input

**บรรทัดแรก:** รับสมการพหุนามตามรูปแบบที่กำหนด ตัวอย่างเช่น 2x^2 + 3x - 1

**บรรทัดที่สอง:** รับค่าจำนวนเต็มสองตัวโดยเว้นวรรค 1 ช่อง แทนอินทิเกรตตั้งแต่ a ถึง b ตัวอย่างเช่น “0 4” หมายถึงอินทิเกรตตั้งแต่ 0 ถึง 4

## output

**บรรทัดเดียว :** ผลลัพธ์ค่าบวกของการอินทิเกรตจำกัดเขตตั้งแต่ a ถึง b ของสมการพหุนามข้างต้น

หมายเหตุ :
ดีกรีของตัวแปรมีค่าระหว่าง 0 - 9 เท่านั้น
ข้อมูลนำเข้าจะเรียงจากตัวแปรที่มีดีกรีมากไปน้อย และเวลานำเข้าให้ขึ้นด้วยตัวแปรที่มีดีกรีสูงสุดก่อน ซึ่งจะเป็นค่าบวกเสมอ (หมายความว่าเวลานำเข้าห้ามขึ้นด้วยเครื่องหมายลบ)
ตัวแปรเป็นได้แค่ a-z หรือ A-Z และในสมการหนึ่งมีตัวแปรได้เพียง 1 ตัวอักษรเท่านั้น
สัมประสิทธิ์ของตัวแปรมีค่าระหว่าง 1 - 99
และทุกการคำนวณที่ทำให้เกิดทศนิยม ให้ปัดเลขทศนิยมเป็นสองตำแหน่งทุกการคำนวณ

| ตัวอย่าง input | ตัวอย่าง output |
| --- | --- |
| 4x^3 + 3x^2 - 2x + 15<br/> 3 5 | 656.00 |
