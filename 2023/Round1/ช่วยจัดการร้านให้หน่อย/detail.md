# ช่วยจัดการร้านให้หน่อย

วันหนึ่งเพื่อนของคุณมาปรึกษาว่าเขาอยากจะตั้งร้านค้าในงานวัดที่จะจัดขึ้น โดยจะขายสินค้า 3 ชนิด คือ เครื่องดื่มราคา 5 บาท, ไอติมหลอดราคา 10 บาท และ น้ำตาลปั้นราคา 20 บาท แต่เขามีปัญหาในการจัดสต็อคสินค้าที่เหลือในแต่ละวัน เขาจึงอยากให้คุณช่วย โดยการเขียนโปรแกรมในการคำนวณว่าวันนั้นเขาขายสินค้าแต่ละชนิดไปเท่าไร เหลือเท่าไร และรายได้รวมของสินค้าทั้ง 3 ชนิดเป็นเท่าไร
แต่ทั้งนี้เจ้าของงานวัดอยากเพิ่มความสนุกให้แก่ผู้ที่เข้าร่วมในงานวัด จึงมีการให้ทุกร้านที่เข้าร่วมมีการแจกคูปองที่ใช้ในการสุ่มรางวัลท้ายงาน 1 ใบ เมื่อลูกค้าซื้อครบ 30 บาท และขอความร่วมมือร้านค้าช่วยส่งจำนวนคูปองที่ให้ลูกค้าในแต่ละวันให้กับผู้จัดด้วย
ซึ่งในทุกวันเขาจะใส่ จำนวนแก้วเครื่องดื่มที่ทำได้ ตามด้วยจำนวนไอติมหลอดที่ทำได้ และ น้ำตามปั้นที่ทำได้ตามลำดับลงไปในโปรแกรม และเมื่อใดก็ตามที่ลูกค้าใหม่เข้ามาเขาจะพิมพ์ n ตามด้วยชนิดสินค้า 1 2 หรือ 3 และจำนวนที่ลูกค้าคนนั้นต้องการก่อนจะตามด้วยสินค้าชนิดต่อไปที่จะซื้อ (ถ้ามี) โดย 1 หมายถึงเครื่องดื่ม 2 หมายถึงไอติมหลอด 3 หมายถึงน้ำตาลปั้น และเมื่อใดที่ใส่ชนิดสินค้าเป็นค่า 0 หมายถึงว่าเขาจะปิดร้านแล้ว ดังนั้นให้โปรแกรมแสดงผลว่า เขาขายสินค้าแต่ละชนิดไปเท่าไร และเหลือเท่าไร เมื่อครบทั้ง 3 ชนิดแล้วก็ให้คิดรายได้ทั้งหมดและคูปองที่ออกไปด้วยว่ามีเท่าไร
Note : เมื่อใดก็ตามที่ใส่ข้อมูลผิดจะแสดงผลว่า error ทันทีโดยจะไม่มีการแสดงผลอันอื่น และถ้าจำนวนที่ลูกค้าต้องการซื้อมากกว่าสินค้าที่เหลือจะให้ซื้อแค่สินค้าที่เหลือเท่านั้น

## input

**บรรทัดที่ 1 :** จำนวนสินค้าทั้ง 3 ชนิดที่มี
**บรรทัดต่อมา :** n ตามด้วยเลขชนิด 1 2 หรือ 3 ตามด้วยจำนวนที่จะซื้อ ตามด้วยเลขชนิดและจำนวนที่จะซื้ออีก (ถ้ามี)
**บรรทัดที่สุดท้าย :** 0

## output

**บรรทัดที่ 1:** 1 ตามด้วย จำนวนน้ำแก้วที่ขายได้ ตามด้วยจำนวนน้ำแก้วที่เหลือ
**บรรทัดที่ 2:** 2 ตามด้วย จำนวนไอติมหลอดที่ขายได้ ตามด้วยจำนวนไอติมหลอดที่เหลือ
**บรรทัดที่ 3:** 3 ตามด้วย จำนวนน้ำตามปั้นที่ขายได้ ตามด้วยจำนวนน้ำตาลปั้นที่เหลือ
**บรรทัดที่ 4:** รายได้ทั้งหมด ตามด้วยจำนวนคูปอง

หมายเหตุ: ถ้าใส่ข้อมูลผิดจะแสดง error ออกมาบรรทัดเดียว

| ตัวอย่าง input | ตัวอย่าง output |
|---|---|
| 5 6 7 <br>n 1 2 2 3 <br>n 3 3 0  | 1 2 3 <br>2 3 3 <br>3 3 4 <br>100 3 |
| 5 6 7 <br>n 1 2 2 3 <br>n 3 10 0 | 1 2 3 <br>2 3 3 <br>3 7 0 <br>180 5 |
| 5 6 7 <br>n 1 2 2 3 <br>n 4 | error |
| 5 6 7 <br>m | error |
